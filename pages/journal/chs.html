<!DOCTYPE html PUBLIC "-//W3C//DTD HTML 3.2 Final//EN">
<html>

<head>
    <meta name="charset" content="UTF-8">
    <meta name="viewport" content="width=device-width, initial-scale=1.0">
    <title>Piekło CHS</title>
</head>

<body bgcolor="hell of an adressing system innit">
    <h1 align="center">Coś o CHS, czyli dlaczego nowe systemy muszą* używać technologii lat 60'</h1>
    <div>
        <p>
            Gdzie jest twoje zdjęcie kotka? Zgadza się, gdzieś w RAM, ale najpierw musiało się tam jakoś znaleźć.
            Skąd system wie, gdzie na dysku tego szukać? Dobrze byłoby komputerowi powiedzieć <i>szukaj w 2137.
                sektorze od początku dysku</i> (co to sektor, o tym zaraz). Wiesz jak takie coś zrobić? Brawo,
            wynalazłeś <a href="https://en.wikipedia.org/wiki/Logical_block_addressing">system adresowania LBA</a>,
            który robi dokładnie to i jest używany wszędzie, jakoś tak od połowy lat 90'. Dlaczego więc jeszcze
            ktokolwiek pamięta o CHS?
        </p>
        <p>
            W dużym skrócie, każdy starszy komputer uruchamia się w trybie BIOS, który "wystawia" programiście parę
            przydatnych funkcji, przez takich jak my nazywanych <i>przerwaniami</i>. Jedną z takich funkcji jest
            niewątpliwie przydatna operacja czytania z dysku (przerwanie 19 = 0x13). Gdzie problem? Jak już się
            pewnie domyślasz, ta funkcja przyjmuje adres CHS. Tę decyzję podjęto przy projektowaniu pierwszych
            BIOSów, a one są starsze niż pomysł LBA; jakoś już tak więc zostało. Dokładna <span class="underdots"
                title="Nie ma czegoś takiego! BIOSu nigdy nie ustandaryzowano i każdy producent robił, co chciał. Fajnie, nie?">dokumentacja</span>
            nakazuje jakoś tak:
        <pre>
AH = 2
AL = ile sektorów chcesz?
CH = niskie 8 bitów numeru cylindra
CL = wysokie 2 bity numeru cylindra, numer sektora
DH = numer głowicy
DL = numer dysku
ES:BX = wskaźnik do miejsca, w które ma się wczytać
            </pre>
        <p>
            Jeśli nie wiesz, jak działają rejestry trybu rzeczywistego, to czeka cię niespodzianka :)
            <sub>
                A jak już przy tym jesteś, to przeczytaj sobie o trzech różnych rodzajach skoków i sześciu różnych
                sposobach adresowania
            </sub>
        </p>
        </p>
        <p>Tutaj warto sobie powiedzieć, co to w zasadzie jest ten CHS i o co chodzi z nim. Żeby to szybko
            zrozumieć, potraktuj swój dysk twardy jak ciasto.</p>
        <center><img src="/media/img/cake.jpg" alt="Dysk twardy jako ciasto" width="320" height="240">
            <p><i>Rysunek 1: smaczny dysk twardy</i></p>
        </center>
        <p>Żeby uzyskać dostęp do danych w użyciem CHS, musisz (zaskakująco) znać C, H oraz S:
        <ul>
            <li><b>C</b>ylinder - jak daleko od środka są twoje dane?
            </li>
            <li><b>H</b>ead (głowica) - na którym talerzu możesz je znaleźć?
            </li>
            <li><b>S</b>ektor - która część talerza ma twoje dane?</li>
        </ul>
        <p>Na razie brzmi beznadziejnie, ale po to mamy ciasto!</p>
        <p>Zacznij od wybrania sobie <s>kawałka</s> sektora (to jest dowolny sektor, nazwę go X):
            <center><img src="/media/img/slice.jpg" alt="sektor ciasta" height="320" width="320">
                <p><i>Rysunek 2: sektor ciasta twardego</i></p>
            </center>
        </p>
        <p>Potem wybierz sobie z niego cylinder (to jest cylinder 0) - ja wybiorę ten z zewnątrz, bo jest największy
            i ma najwięcej lukru:
            <center><img src="/media/img/cylinder.jpg" alt="sektor ciasta" height="320" width="320">
                <p><i>Rysunek 3: najwięcej lukru!</i></p>
            </center>
        </p>
        <p>Ostatni krok: wybierz swoją warstwę - ja wezmę drugą z góry, bo pierwsza już pewnie zeschła (to jest
            głowica 1):
            <center><img src="/media/img/block.jpg" alt="sektor ciasta" height="320" width="320">
                <p><i>Rysunek 4: koniec: prywatny blok ciasta (ciemniejszy kolor znaczy, że pod spodem)</i></p>
            </center>
        </p>
        <p>Brawo, właśnie wziąłeś kawałek <s>ciasta</s> dysku o adresie CHS (0, 1, X)! <b>Dlaczego CHS to zły pomysł?</b>
        </p>
        <h3>Rozmiar dysku CHS</h3>
        <p>Dla zabawy załóżmy, że nasz blok mieści w sobie 1 KB. Możemy zobaczyć z obrazków, że nasz ciasto-dysk ma
            jakieś 12 sektorów, 4 cylindry i 3 głowice. Razem nam wychodzi, że nasze ciasto mieści: 12 * 4 * 3 * 1 =
            144 [KB]. Skromnie, ale przynajmniej dzięki temu możemy uznać nasze ciasto za dietetyczne :) </p>
        <p>
            Oczywiście przy okazji prawdziwego dysku twardego nikt do środka nie będzie zaglądał i sprawdzał, ile czego
            jest - dlatego producent dysku miał w zwyczaju podawać trzy parametry geometrii swojego klocka:
        <ol>
            <li>liczba ścieżek na talerz (zazwyczaj głowica ma dwa talerze, na wierzchu i spodzie, ale dla adresowania
                to nie ma znaczenia),</li>
            <li>liczba talerzy/głowic,</li>
            <li>liczba sektorów na każdym cylindrze.</li>
        </ol>
        </p>
        <p>
            Rozważmy przykładowy dysk:
            <center>
                <img src="/media/img/oldharddrive.jpg" alt="Przykładowy dysk twardy o wymiarach 615/4/17">
                <p><i>Rysunek 5: dysk twardy o wymiarach 615/4/17 (nie znam autora, kontakt mile widziany)</i></p>
            </center>
        </p>
        <p>
            Dysk nosi datę produkcji III 1990, wtedy podawanie parametrów dysków ręcznie przez kierownika zmiany (?)
            było normą. Druga opcja: użytkownik sam sobie te dane sprawdził i spisał, żeby nie musieć więcej ich szukać.
            <br>
            Wszystkie trzy parametry są tu podane, dokładnie w tej kolejności. Tak na każdym dysku powinno zawsze być i
            zazwyczaj jest (tak, kolejność ma znaczenie - o tym później).
            Wnikliwy obserwator zobaczy, że brakuje jednej kluczowej zmiennej: rozmiaru bloku. Przyjęło się, że dyski
            twarde mają 512-bajtowe bloki i to jest rozwiązanie tak powszechne, że brak opisu oznacza właśnie
            512-bajtowy blok.
        </p>
        <p>Sprawdźmy, czy dysk ma obiecane 20MB: <tt>512 * 615 * 4 * 17 = 21307392 [B] = 20808 [KB] &approx; 20.3 [MB]
            </tt> - zgadza się!</p>
        <p>To genialne rozwiązanie! <b>Dlaczego już tego nie używamy?</b></p>
        <p>
            Rozważmy inny przykładowy dysk:
            <center>
                <img src="/media/img/harddrive.jpg" alt="Przykładowy dysk twardy o wymiarach 16383/16/63">
                <p><i>Rysunek 6: dysk twardy o wymiarach 16383/16/63 (zdjęcie autorstwa <a
                            href="https://commons.wikimedia.org/wiki/User:Solomon203">Solomon203</a>)</i></p>
            </center>
        </p>
        <p>
            Sprawdźmy czy faktycznie taka geometria daje obiecane 500GB:
            <tt align="center">512 * 16383 * 16 * 63 = 8455200768 [B] &approx; 8063.51 [MB]</tt>
        </p>
        <p>Kiedy ostatnio sprawdzałem, to 8063 &lap; 512000. Gdzie jest reszta miejsca?</p>
        <p>Odpowiedź już się w tym wpisie pojawiła, ale trzeba mieć albo a) genialną intuicję, albo b) wiedzieć, co się dzieje, żeby od razu to zauważyć. Wróćmy do przerwania BIOS z początku, przypomnę potrzebne rzeczy:
            <pre>
    CH = niskie 8 bitów numeru cylindra
    CL = wysokie 2 bity numeru cylindra, numer sektora
    DH = numer głowicy</pre>
    Jak nie patrzeć, wynika z tego, że indeks cylindra to 10-bitowa liczba, a indeksy głowicy i sektora mają odpowiednio 8 i 6 bajtów. 
    To dałoby nam maksymalny możliwy rozmiar dysku (przy standardowych blokach) <tt>512 * 1024 * 256 * 63 = 8064 [MB] = 8 GB - 128 MB</tt>. Mniej więcej 8GB, ale tu trzeba poruszyć kilka wątków:
    <ul>
        <li><B>Dlaczego 1024 cylindry, skoro największa 10-bitowa liczba to 1023?</B> Osoby odpowiedzialne za ten system mądrze założyły, że nie ma dysku bez cylindrów, więc cylinder <tt>0</tt> to ten pierwszy.</li>
        <li><b>Dlaczego 256 głowic, skoro największa 8-bitowa liczba to 255?</b> Dokładnie ta sama historia</li>
        <li><b>Dlaczego więc 63, nie 64, sektory?</b> Te same osoby odpowiedzialne postanowiły, że indeksowanie sektorów będzie się zaczynało od 1 ¯\_(ツ)_/¯</li>
    </ul>
Jest jeszcze jeden problem - dysk obiecuje nam 16383 cylindry, a tyle się w 10 bitach nie zmieści - o co z tym chodzi?
Tutaj dochodzimy do sposobu, w jaki wbudowane w dysk kontrolery tłumaczyły kaprysy BIOSu na fizyczne dane. A jaki to był sposób? Kłamstwo, a jak! Kontroler podawał BIOSowi inną
            geometrię niż rzeczywista i służył jako pośrednik: tłumaczył geometrię programową na fizyczną i
            odwrotnie. Czy to działało? Jeszcze jak! Dopóki liczba sektorów (<tt>C * H * S</tt>) się zgadzała, to jak to się tam dokładnie na dysku odbywa, BIOS niewiele obchodzi.
        Dysk jest datowany na II 2010, a wtedy BIOS jeszcze był powszechny; (U)EFI dopiero się rozkręcało.</p>
<p>Kolejna ciekawostka: jeśli dysk kłamie, to czemu "pokazuje" BIOSowi tylko 16 głowic, kiedy ten spokojnie potrafi obsłużyć 256? Odpowiedź: to jest dysk IDE, a standard IDE w momencie publikacji postanowił
    udawać przed BIOSem dobrze mu znany <a href="https://www.ctyme.com/intr/rb-0607.htm">starszy kontroler dysku</a>, który... nie działa. To znaczy, działa świetnie, ale ze względu na swój wiek 
    (wydany na rynek <a href="http://www.bitsavers.org/pdf/westernDigital/pc_disk_controller/WD1003/WD1003-WA2_OEM_Manual_198603.pdf">w 1986</a>) obsługuje zaledwie 16 głowic. To jest nieprzekraczalna granica dla dysku, która istnieje przez sposób, w jaki jest połączony.
</p>

        <p><b>Gdzie teraz jest CHS?</b></p>
        <p>Nie ma! Intel w 2017 roku ogłosił, że w 2020 roku dokona defenestracji BIOS i słowa dotrzymał - nowe
            sprzęty już wspierają wyłącznie rozruch (U)EFI, o którym też się co nieco w tym dzienniku wkrótce
            pojawi. Razem z przerwaniem 0x13 umarło ostatnie poważne zastosowanie już dawno i tak przeterminowanego
            systemu adresowania.</p>
        <center>
            <p><b>BIOS 1981 - 2020 [*]</b></p>
        </center>
    </div>
    <center>
        <hr>
        <p>X 2023 - VII 2024, Kamil Bublij</p>
        <p>E-mail: kamilok2004[at]gmail[dot]com</p>
        <p>Wszystkie użyte tu obrazy są częścią domeny publicznej, jeśli podpis pod nimi nie twierdzi inaczej.</p>
    </center>
</body>

</html>